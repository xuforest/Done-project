<ion-view view-title="唐诗宋词">
    <ion-content>
        <div class="list padding text-center" >
        <h2>赠别王十七管记</h2>
         <h5>朝代：唐代</h5>
         <h5>作者：高适</h5>
         <h5>原文：</h5>
            <p>故交吾未测，薄宦空年岁。晚节踪曩贤，雄词冠当世。</p>
            <p>堂中皆食客，门外多酒债。产业曾未言，衣裘与人敝。</p>
            <p>飘飖戎幕下，出入关山际。转战轻壮心，立谈有边计。</p>
            <p>云沙自回合，天海空迢递。星高汉将骄，月盛胡兵锐。</p>
            <p>沙深冷陉断，雪暗辽阳闭。亦谓扫欃枪，旋惊陷蜂虿。</p>
            <p>归旌告东捷，斗骑传西败。遥飞绝汉书，已筑长安第。</p>
            <p>画龙俱在叶，宠鹤先居卫。勿辞部曲勋，不藉将军势。</p>
            <p>相逢季冬月，怅望穷海裔。折剑留赠人，严装遂云迈。</p>
            <p>我行将悠缅，及此还羁滞。曾非济代谋，且有临深诫。</p>
            <p>随波混清浊，与物同丑丽。眇忆青岩栖，宁忘褐衣拜。</p>
            <p>自言爱水石，本欲亲兰蕙。何意薄松筠，翻然重菅蒯。</p>
            <p>恒深取与分，孰慢平生契。款曲鸡黍期，酸辛别离袂。</p>
            <p>逢时愧名节，遇坎悲沦替。适赵非解纷，游燕往无说。</p>
            <p>浩歌方振荡，逸翮思凌励。倏若异鹏抟，吾当学蝉蜕。</p>
            <i class="icon ion-star"></i>
        </div>
    </ion-content>
</ion-view>